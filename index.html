<HTML>
<HEAD><TITLE> ΔΙΑΣΤΗΜΑ </TITLE></HEAD>
<BODY style="background-color:lightgray;">
<h1 style="font-size:160%;"> Διάστημα</h1>
<p style="font-size:120%;">Με τον όρο διάστημα (space) ή πιο επιστημονικά εξώτερο διάστημα (οuter space), περιγράφεται ο αχανής χώρος όπου κινούνται όλα τα ουράνια σώματα και, ακριβέστερα, οι σχετικά κενές περιοχές μεταξύ των ουρανίων σωμάτων, πέρα από αυτά και τις ατμόσφαιρές τους.

Σε αντίθεση με τη συνήθη αντίληψη, το διάστημα δεν είναι εντελώς άδειο, δηλαδή ένα τέλειο κενό, αλλά εμφανίζει περιεκτικότητα (πολύ μικρής πυκνότητας) σε σωματίδια, κυρίως πλάσματος υδρογόνου, ενώ περιέχει ακόμα ηλεκτρομαγνητική ακτινοβολία (φωτόνια), καθώς και τα πολύ μικρής μάζας νετρίνα. Μακροσκοπικά, σε αυτό περιέχονται επίσης γαλαξίες και νεφελώματα. Σύμφωνα με νεότερες θεωρίες, οι γαλαξίες και τα νεφελώματα αποτελούν μόλις το 5% της πραγματικής μάζας του σύμπαντος· το υπόλοιπο 95% αποτελείται, σύμφωνα με τις θεωρίες αυτές, από σκοτεινή ύλη και σκοτεινή ενέργεια, οι οποίες ωστόσο μέχρι σήμερα δεν έχουν παρατηρηθεί και η ύπαρξή τους δεν έχει επιβεβαιωθεί.

Οι ανθρώπινες δραστηριότητες που σχετίζονται με τη μελέτη των ουράνιων σωμάτων και των ιδιοτήτων του διαστήματος, κυρίως του δικού μας Ηλιακού συστήματος, με την αποστολή επανδρωμένων ή μη επανδρωμένων αποστολών στο διάστημα, περιγράφονται με το γενικό όρο εξερεύνηση του διαστήματος.</p>
<h2 style="font-size:160%;">Πυκνότητα</h2>
<p style="font-size:120%;">Το εξώτερο διάστημα είναι η καλύτερη φυσική προσέγγιση του τέλειου κενού (perfect vacuum). Πρακτικώς, δεν παρουσιάζει τριβή ή γενικότερα κάποια αντίσταση στην κίνηση, επιτρέποντας έτσι στους αστέρες, πλανήτες και δορυφόρους να διατηρούν ανεμπόδιστα τις τροχιές τους.

Ωστόσο, ακόμα και στα βάθη του διαγαλαξιακού διαστήματος, υπάρχουν λίγα διάσπαρτα άτομα υδρογόνου ανά κυβικό μέτρο ή σύμφωνα με κάποιες θεωρίες μόλις 1 άτομο υδρογόνου ανά κυβικό μέτρο. Για να γίνει αντιληπτό το μέγεθος των τιμών αυτών, ενδεικτικώς σημειώνεται ότι η ατμόσφαιρα που αναπνέουμε, στην επιφάνεια της θάλασσας, περιέχει 1025 μόρια ανά κυβικό μέτρο. Η πυκνότητα του διαστήματος είναι τόσο ελάχιστη, ώστε ακόμα και η ηλεκτρομαγνητική ακτινοβολία ταξιδεύει για τεράστιες αποστάσεις χωρίς να συναντήσει αντίσταση και χωρίς να εκτραπεί. Ενδεικτικώς, η ελεύθερη και ανεμπόδιστη διαδρομή για ένα φωτόνιο που ταξιδεύει στο διαγαλαξιακό διάστημα, φτάνει τα 1023 χιλιόμετρα ή 10 δισεκατομμύρια έτη φωτός.</p>
<h2 style="font-size:160%;">Όρια έναρξης του διαστήματος</h2>
<p style="font-size:120%;">Δεν υπάρχει σαφές όριο ανάμεσα στην ατμόσφαιρα της Γης και στο διάστημα. Αυτό οφείλεται στο ότι η πυκνότητα της ατμόσφαιρας μειώνεται σταδιακά με την αύξηση του ύψους από την επιφάνεια και στα πολύ μεγάλα ύψη πλέον απομένουν λίγα διάσπαρτα μόρια ύλης, τα οποία βαθμιαία αναμιγνύονται με την ροή των σωματιδίων που είναι γνωστή ως Ηλιακός άνεμος. Επομένως, η μετάβαση γίνεται βαθμιαία και δεν υπάρχει εμφανής διαχωρισμός - πιο απλά, δεν υπάρχει εμφανές όριο όπου «λήγει» η ατμόσφαιρα και αρχίζει το διάστημα.

Για πρακτικούς λόγους πάντως, υπάρχουν κάποια συμβατικά επιστημονικά όρια. Συγκεκριμένα:

Η Διεθνής Ομοσπονδία Αεροναυτικής (Fédération Aéronautique Internationale / FAI) έχει υιοθετήσει την λεγόμενη Γραμμή Κάρμαν (Kármán line), η οποία βρίσκεται σε ύψος 100 χιλιόμετρα / 62 μίλια, ως τον πρακτικό ορισμό του διαχωρισμού μεταξύ της Αεροναυτικής και της Αστροναυτικής. Ο λόγος που χρησιμοποιείται το υψόμετρο αυτό, είναι ότι πάνω από τα 100 χιλιόμετρα η ατμόσφαιρα είναι πλέον τόσο αραιή, ώστε για να μπορούσε ένα αεροσκάφος να επιτύχει επαρκή δυναμική άνωση από τον ατμοσφαιρικό αέρα, θα έπρεπε να αναπτύξει ταχύτητα μεγαλύτερη από την κανονική ταχύτητα που χρειάζεται για να μπει σε σταθερή τροχιά. Με άλλα λόγια, λόγω της ελάχιστης πυκνότητας του αέρα, η δυναμική άνωση της ατμόσφαιρας δεν θα μπορούσε πλέον να το «σηκώσει» σε αεροναυτικές ταχύτητες, άρα η ατμόσφαιρα γίνεται ανεπαρκής για αεροναυτικές πτήσεις. Το πρακτικό αυτό όριο είχε προβλεφθεί από τον Theodore von Kármán και φέρει το όνομα αυτό προς τιμήν του.
Η Πολεμική Αεροπορία των ΗΠΑ όμως, πιστή στο αγγλοσαξονικό σύστημα μονάδων, ορίζει ως αστροναύτη έναν άνθρωπο που έχει πετάξει σε υψόμετρο άνω των 50 μιλίων ξηράς (80 χιλιόμετρα), μετρώντας από τη μέση στάθμη της θάλασσας. Το νούμερο αυτό, αντιστοιχεί στο όριο μεταξύ μεσόσφαιρας και θερμόσφαιρας. Η NASA παλαιότερα χρησιμοποιούσε το όριο των 100 χιλιομέτρων της FAI, αλλά το 2005 άλλαξε τον ορισμό επίσης στα 80 χιλιόμετρα, προκειμένου να μην δημιουργείται αναντιστοιχία στις πτήσεις τους. Ωστόσο, οι ΗΠΑ ως κράτος δεν ορίζουν επισήμως ένα «σύνορο του διαστήματος».
Ειδικότερα για την επιστροφή στη Γη, το επιτελείο ελέγχου των αποστολών της NASA χρησιμοποιεί τα 76 μίλια / 122 χιλιόμετρα ως το επίσημο όριο έναρξης για την επανείσοδο στην ατμόσφαιρα. Αυτό είναι συνήθως το όριο όπου, κατά την κάθοδο, η αντίσταση της ατμόσφαιρας αρχίζει να γίνεται αισθητή (στην πράξη μπορεί να υπάρξουν μικρές αποκλίσεις, ανάλογα με τον βαλλιστικό συντελεστή του σκάφους), αναγκάζοντας πλέον τους χειριστές να περάσουν από τον χειρισμό με τους μικρούς ανασχετικούς πυραύλους ρύθμισης πορείας στο διάστημα, στον άμεσο έλεγχο της κατεύθυνσης μέσα στην ατμόσφαιρα.</p>
<h2 style="font-size:160%;">Περιοχές του διαστήματος</h2>
<p style="font-size:120%;">Όπως προαναφέρθηκε, το διάστημα δεν είναι εντελώς άδειο (δηλαδή ένα τέλειο κενό), αλλά εμφανίζει μία ελάχιστη περιεκτικότητα σε σωματίδια. Μάλιστα παρουσιάζει και ροές σωματιδίων, γνωστές ως διαστημικοί «άνεμοι», οι οποίοι και καθορίζουν τις περιοχές του διαστήματος. Στις περιοχές αυτές, κυριαρχεί ένα είδος τέτοιων ανέμων, έως τα όριά τους, όπου δίνουν τη θέση τους σε κάποιο άλλο είδος. Το λεγόμενο «Γεωδιάστημα» ξεκινάει από τα ανώτερα στρώματα της γήινης ατμόσφαιρας (το επίσημο όριο έναρξής του είναι η Ιονόσφαιρα) και φτάνει έως τα εξωτερικά άκρα του γήινου μαγνητικού πεδίου, όπου δίνει τη θέση του στον Ηλιακό άνεμο του διαπλανητικού διαστήματος. Το διαπλανητικό διάστημα φτάνει έως την Ηλιόπαυση, όπου δίνει τη θέση του στους ανέμους του διαστρικού διαστήματος. Το διαστρικό διάστημα φτάνει έως τις εξωτερικές παρυφές του Γαλαξία, όπου και χάνεται μέσα στην διαγαλαξιακή άβυσσο.</p>
<table style="width:100%";"font-size:120%">
  <tr >
    <th>Γεωδιάστημα</th>
    <th>Διαπλανητικό διάστημα</th>
    <th>Διαστρικό διάστημα</th>
    <th>Διαγαλαξιακό διάστημα</th>
  </tr>
  <tr >
    <td>Ως Γεωδιάστημα (Geospace) ορίζεται η περιοχή του διαστήματος κοντά στη Γη. Το Γεωδιάστημα περιλαμβάνει τα ανώτερα στρώματα της γήινης ατμόσφαιρας, όπως επίσης και την Ιονόσφαιρα και την Μαγνητόσφαιρα. Επίσης, οι ζώνες ακτινοβολίας Van Allen βρίσκονται μέσα στο Γεωδιάστημα.

Αν και το Γεωδιάστημα γενικώς πληροί τα κριτήρια ορισμού του διαστήματος, η πυκνότητα στα ανώτερα στρώματα της γήινης ατμόσφαιρας, δηλαδή στις πρώτες εκατοντάδες χιλιόμετρα πάνω από την γραμμή Kármán (που είναι σε ύψος 100 χιλιόμετρα), είναι ακόμα ικανή να προκαλέσει αξιοσημείωτη αντίσταση στους τεχνητούς δορυφόρους. Όσοι περιφέρονται σε τέτοιες τροχιές, πρέπει να ενεργοποιούν τα συστήματα προώθησής τους κάθε λίγες μέρες, προκειμένου να διατηρήσουν την τροχιά τους σε σταθερό ύψος.

Στο Γεωδιάστημα υπάρχουν ηλεκτρικά φορτισμένα σωματίδια, σε χαμηλές πυκνότητες, η κίνηση των οποίων καθορίζεται από το γήινο μαγνητικό πεδίο. Κατά τη διάρκεια ισχυρών μαγνητικών καταιγίδων, τα σωματίδια αυτά αλληλεπιδρούν με τα σωματίδια του Ηλιακού ανέμου. Αυτή η αλληλεπίδραση, λόγω του βομβαρδισμού των υψηλών ατμοσφαιρικών στρωμάτων από ηλεκτρόνια που προέρχονται από ρεύματα φορτισμένων σωματιδίων από τον Ήλιο, προκαλεί το εντυπωσιακό φαινόμενο που είναι γνωστό ως Σέλας.</td>
    <td>Ως διαπλανητικό διάστημα (interplanetary space) ή μεσοπλανητικό, ορίζεται το διάστημα γύρω από τον Ήλιο και τους πλανήτες. Τα εξωτερικά όριά του, καθορίζονται από τον Ηλιακό άνεμο, μια διαρκή ροή φορτισμένων σωματιδίων από τον Ήλιο, που δημιουργεί μία εξαιρετικά αραιή ατμόσφαιρα, την Ηλιόσφαιρα. Η πυκνότητα του Ηλιακού ανέμου υπολογίζεται στα 5 - 10 πρωτόνια ανά κυβικό εκατοστό και η ταχύτητα του ανέμου στα 350 - 400 χιλιόμετρα το δευτερόλεπτο, αν και πολύ σπάνια μπορεί να φτάσει ακόμα και τα 800 χιλιόμετρα το δευτερόλεπτο, όταν ο Ήλιος παρουσιάζει έντονη δραστηριότητα.

Το διαπλανητικό διάστημα φτάνει έως την Ηλιόπαυση, όπου δίνει τη θέση του στους ανέμους του διαστρικού διαστήματος, με αποτέλεσμα η Ηλιόπαυση να θεωρείται και το όριο λήξης του Ηλιακού συστήματος. Η απόσταση όπου βρίσκεται η Ηλιόπαυση είναι 121 αστρονομικές μονάδες και μάλλον δεν είναι σταθερή, αλλά μεταβάλλεται ανάλογα με το επίπεδο δραστηριότητας του Ηλιακού ανέμου και τις τοπικές πυκνόνητες του διαστρικού διαστήματος.

Από το 1995, ανακαλύπτονται διαρκώς εξωηλιακοί πλανήτες και αυτό σημαίνει ότι ο ίδιος ορισμός μπορεί να χρησιμοποιηθεί και για άλλα παρόμοια εξωηλιακά πλανητικά συστήματα γύρω από αστέρες.</td>
    <td>Διαστρικό διάστημα (interstellar space) ή μεσοαστρικό, είναι το διάστημα μέσα σε έναν γαλαξία, το οποίο δεν καταλαμβάνεται από αστέρες και τα πλανητικά τους συστήματα. Περιέχει διαστημική σκόνη και συντρίμμια, διάφορα ιόντα, υποατομικά σωματίδια, κοσμική ακτινοβολία, καθώς και ποσότητες διαστημικών αερίων. Κάποιες περιοχές του διαστρικού διαστήματος εμφανίζουν υψηλή πυκνότητα αερίων και σκόνης, σχηματίζοντας τα νεφελώματα, όπου και δημιουργούνται νέοι αστέρες. Επίσης, μέσα στο διαστρικό διάστημα παρατηρούνται αστρικοί άνεμοι, αντίστοιχοι με τον Ηλιακό άνεμο.</td>
  <td>Διαγαλαξιακό διάστημα (intergalactic space) ή μεσογαλαξιακό, είναι το διάστημα ανάμεσα σε γαλαξίες. Γενικώς άδειο από διαστημική σκόνη και συντρίμμια, το διαγαλαξιακό διάστημα είναι η καλύτερη φυσική προσέγγιση του τέλειου κενού. Μερικές θεωρίες τοποθετούν την μέση πυκνότητα του σύμπαντος ως το ισοδύναμο του ενός ατόμου υδρογόνου ανά κυβικό μέτρο. Ωστόσο, η πυκνότητα του σύμπαντος δεν είναι ομοιόμορφη, καθώς κυμαίνεται από μία σχετικά υψηλή πυκνότητα στους γαλαξίες (και εξαιρετικά υψηλές πυκνότητες σε δομές στο εσωτερικό τους, όπως πλανήτες, αστέρες και μαύρες τρύπες), έως συνθήκες τεράστιων κενών, με πυκνότητες πολύ χαμηλότερες από τον μέσο όρο του σύμπαντος. Η θερμοκρασία του διαγαλαξιακού διαστήματος υπολογίζεται σε μόλις 2,73 °Κ (−270,4 °C ή −454,8 °F).

Ειδικότερα μέσα σε μεγάλα σμήνη γαλαξιών, όπως το Σμήνος της Παρθένου, το κοντινότερο σε εμάς μεγάλο σμήνος γαλαξιών (50 έως 65 εκατομμύρια έτη φωτός μακριά), το διαγαλαξιακό διάστημα καταλαμβάνεται από ένα ιδιαίτερα αραιό υλικό μέσο, το πλάσμα, ανιχνεύσιμο από εκπομπές ακτίνων Χ. Το πλάσμα αυτό ονομάζεται διαγαλαξιακό μέσο (intergalactic medium / IGM) και αποτελείται κυρίως από ιονισμένο υδρογόνο - επομένως περιέχει ίσο αριθμό ελεύθερων πρωτονίων και ηλεκτρονίων. Η πυκνότητα του IGM θεωρείται ότι κυμαίνεται από 10 έως 100 φορές μεγαλύτερη από την μέση πυκνότητα του σύμπαντος, δηλαδή 10 έως 100 άτομα υδρογόνου ανά κυβικό μέτρο, αλλά μπορεί να φτάσει ακόμα και τα 1.000 άτομα μέσα σε τεράστια σμήνη.</td>
</tr>
  </table>
<h2 style="font-size:160%;">Οι 6 μεγαλύτερες απορίες για το διάστημα, που κανείς δεν μπορεί να απαντήσει<h2>
<h2>1. Γιατί μπορούμε να δούμε μόλις το 5% του σύμπαντος;</h2>
<p style="font-size:120%;">Οτιδήποτε μπορεί να αντιληφθεί το μάτι μας, από την οθόνη του υπολογιστή μέχρι και τα χιλιάδες αστέρια του νυχτερινού ουρανού, είναι μόλις το 5% του κόσμου· Το υπόλοιπο 95% «κρύβεται» με τέτοιο τρόπο, ώστε να είμαστε ανίκανοι να το παρατηρήσουμε. Η σκοτεινή ύλη και η σκοτεινή ενέργεια.

Η σκοτεινή ενέργεια, αν και η ύπαρξη της δεν έχει αποδειχτεί, είναι αυτή που εξηγεί επακριβώς το φαινόμενο της επιταχυνόμενης διαστολής του σύμπαντος. Αποτελεί το 68.3% της συνολικής ύλης και ενέργειας, ενώ οι παρατηρήσεις επιβεβαιώνουν συχνότατα την υποθετική της ύπαρξη.

Η σκοτεινή ύλη, από την άλλη, αποτελεί το κύριο «συστατικό» των γαλαξιών. Αν και αόρατη, η ύπαρξη της αποδεικνύεται μέσω των βαρυτικών επιδράσεων πάνω στην ορατή ύλη. Καταλαμβάνει το 26.8%, αφήνοντας στην γνωστή ύλη μόλις το μικρό 4.9%.</p>
<h2>2. Τι γίνεται στον Αρη;</h2>
<p style="font-size:120%;">Οι ανακαλύψεις της NASA στον κόκκινο πλανήτη, στα τέλη του περασμένου Σεπτεμβρίου, άναψαν... φωτιές στον κόσμο της αστροφυσικής. Κάποτε, ο γείτονας μας περνούσε πολύ πιο ένδοξες εποχές, με τεράστιους ωκεανούς να δροσίζουν το έδαφος του. Ακόμα και σήμερα όμως, το νερό δεν έχει εξαφανιστεί από πάνω του.

Οι επιστήμονες υποστηρίζουν πως κάποτε πρέπει να υπήρξε ζωή στον Αρη. Κάποιοι, λίγο πιο φιλόδοξοι, πιστεύουν πως οι κοκκινωπές του εκτάσεις ακόμα δεν έχουν ερημωθεί πλήρως. Υπάρχει ζωή στον Αρη; Λογικά, οι επανδρωμένες αποστολές της επόμενης δεκαετίας θα δώσουν την απάντηση.</p>
<h2>3. Από που έρχονται οι κοσμικές ακτίνες;</h2>
<p style="font-size:120%;">Συνεχώς «πέφτουν» στην ατμόσφαιρα του πλανήτη μας από το απώτερο διάστημα, αλλά κανείς δεν γνωρίζει από που προέρχονται. Οι κοσμικές ακτίνες είναι ένω είδος ακτινοβολίας, δημιουργημένο από σωματίδια πολύ υψηλών ενεργειών.

Ο Ηλιος είναι μια πηγή κοσμικής ακτινοβολίας, πολύ χαμηλής ενέργειας. Το φαινόμενο αυτό ονομάζεται «ηλιακός άνεμος». Ωστόσο, δεν είναι το ίδιο εύκολο να εντοπίσουμε την πηγή προέλευσης των σωματιδίων υψηλότερης ενέργειας. Η συστροφή τους και η επίδραση των μαγνητικών πεδίων του διαστρικού διαστήματος εξαφανίζει τα ίχνη τους.</p>
<h2>4. Γιατί η ύλη είναι περισσότερη από την αντιύλη;</h2>
<p style="font-size:120%;">Κατά την διάρκεια του Big Bang, όπως εξηγεί η κοσμολογία, θα έπρεπε να παραχθούν ίσες ποσότητες ύλης και αντιύλης. Αν συνέβαινε αυτό, τότε ο κόσμος μας δεν θα έπρεπε να έχει το παραμικρό ίχνος ύλης. Ούτε ένα μικρό σωματίδιο.

Οταν ένα σωματίδιο και ένα αντισωματίδιο έρχονται σε επαφή καταστρέφονται ολοσχερώς, παράγοντας ηλεκτρομαγνητική ακτινοβολία. Παρόλες τις προβλέψεις όμως, για κάποιο άγνωστο λόγο η ύλη υπερτέρησε της αντιύλης, δημιουργώντας τον κόσμο. Αυτό αποτελεί ίσως το μεγαλύτερο ερωτηματικό στην φυσική. Η ύπαρξη μας, πιθανότατα προήλθε από... κάποια άγνωστη ανωμαλία στους νόμους της φύσης.</p>
<h2>5. Πώς ξεκίνησε η ζωή στην Γη;</h2>
<p style="font-size:120%;">Είναι από τις βασικότερες απορίες όλων των εποχών, όμως ακόμα και σήμερα δεν έχουμε επιστημονική απάντηση. Κάποιοι επιστήμονες στηρίζουν πως η ζωή «μεταφέρθηκε» στη Γη από κομήτες ή αστεροειδείς που προσέκρουσαν στην επιφάνεια της.

Αυτή είναι και η θεωρία που συγκεντρώνει τις περισσότερες πιθανότητες. Ωστόσο, υπάρχουν και αρκετοί που πιστεύουν πως η ζωή «γεννήθηκε» με πιο ομαλό τρόπο. Τα απλά μόρια, μέσω χημικών αντιδράσεων, ξεκίνησαν να συνθέτουν πολυπλοκότερα μόρια, τα οποία με τη σειρά τους συνδυάστηκαν, για να παράξουν τα απαραίτητα συστατικά της ζωής, όπως για παράδειγμα το RNA.   Κάπως έτσι άρχισαν να εμφανίζονται οι πρώτοι πολυκύτταροι οργανισμοί. Οπως και να έχει πάντως, η ζωή στον πλανήτη μας είναι προϊόν μιας σειράς από... διαβολικές συμπτώσεις.</p>
<h2>6. Πότε θα είναι το τέλος του κόσμου;</h2>
<p style="font-size:120%;">Οι αστροφυσικοί υπολογίζουν ότι σε περίπου 6 δισεκατομμύρια χρόνια η Γη θα εξαφανιστεί, αφού ο Ηλιος πρόκειται να σβήσει κάνοντας τον πλανήτη μας «σκόνη». Τι ίσχυει όμως για τον υπόλοιπο κόσμο;

Αυτό είναι ένα ερώτημα που μπορεί να ερεθίσει την φαντασία πολλών επιστημόνων. Υπάρχουν κάποιες υποθέσεις γύρω από το τέλος του κόσμου, αλλά σίγουρα δεν υπάρχει σαφής απάντηση. Μια εικασία έρχεται από τον χώρο της θερμοδυναμικής και στηρίζει πως το τέλος θα έρθει όταν όλα στο σύμπαν αποκτήσουν την ίδια θερμοκρασία, κάνοντας κάθε «υλικό» να διασπαστεί.

Μια άλλη υπόθεση, στηρίζει πως θα συμβεί ένα... αντίθετο Big Bang, που ονομάστηκε Big Crunch.  Οσο το σύμπαν μεγαλώνει, οι βαρυτικές δυνάμεις πρόκειται να γίνουν πολύ ισχυρές, συρρικνώνοντας τα πάντα. Κάπως έτσι το σύμπαν θα επιστρέψει στο παλιό, πυκνό του παρελθόν.</p>
<h2 style="font-size:160%;"> ΔΕΙΤΕ ΕΠΙΣΗΣ<h2>
<ul>
<li><a href="https://el.wikipedia.org/wiki/%CE%95%CE%BE%CE%B5%CF%81%CE%B5%CF%8D%CE%BD%CE%B7%CF%83%CE%B7_%CF%84%CE%BF%CF%85_%CE%B4%CE%B9%CE%B1%CF%83%CF%84%CE%AE%CE%BC%CE%B1%CF%84%CE%BF%CF%82"" target="_blank"> Εξερεύνηση του διαστήματος </a></li>
<li><a href="https://el.wikipedia.org/wiki/NASA"" target="_blank"> ΝASA </a></li>
<li><a href="https://el.wikipedia.org/wiki/%CE%94%CE%B9%CE%B1%CF%83%CF%84%CE%B7%CE%BC%CE%B9%CE%BA%CF%8C%CF%82_%CF%83%CF%84%CE%B1%CE%B8%CE%BC%CF%8C%CF%82"" target="_blank"> Διαστημικός σταθμός </a></li>
<li><a href="https://el.wikipedia.org/wiki/%CE%A3%CF%8D%CE%BC%CF%80%CE%B1%CE%BD"" target="_blank"> Σύμπαν </a></li>
<li><a href="https://el.wikipedia.org/wiki/%CE%95%CF%85%CF%81%CF%89%CF%80%CE%B1%CF%8A%CE%BA%CF%8C%CF%82_%CE%9F%CF%81%CE%B3%CE%B1%CE%BD%CE%B9%CF%83%CE%BC%CF%8C%CF%82_%CE%94%CE%B9%CE%B1%CF%83%CF%84%CE%AE%CE%BC%CE%B1%CF%84%CE%BF%CF%82"" target="_blank"> Ευρωπαϊκός Οργανισμός Διαστήματος </a></li>
</ul>
<BR>
<BR>
<img src="diastima.jpg" alt="name" width="500" height="200"></img>
<img src="image2.jpg" alt="name" width="500" height="200"></img>
<img src="image3.jpg" alt="name" width="500" height="200"></img>
<img src="image4.jpg" alt="name" width="500" height="200"></img>
<img src="γαλαξιας.jpg" alt="name" width="500" height="200"></img>
</BODY>
</HTML>